Подготовка за изпит
===================

Задачи за подготовка за **онлайн** практически приемен изпит на **3 и 4 Ноември
2018 г.**  
към курса ["Основи на програмирането" \@
СофтУни](https://softuni.bg/courses/programming-basics)

В този документ са поместени избрани задачи от предишни издания на курса "Основи
на програмирането". Дадените насоки за решение на задачите **няма** да бъдат
включени в условията, които ще бъдат предоставени на приемния изпит от курса.

Задача 1. Приходи на стадион
----------------------------

*Първа задача от изпит "Основи на програмирането" – 28 и 29 Юли 2018 г.
Тествайте решението си*
[тук](https://judge.softuni.bg/Contests/Compete/Index/1127#0)

Пепи е запален футболен фен и му е интересно колко пари се изкарват от един мач.
Вашата задача е да напишете програма, която изчислява колко е **печалбата от
един мач** и колко **пари се дават за благотворителност**. Всеки сектор има
равен брой места, като **приходите от един сектор** се сформират от
произведението **на капацитета на стадиона** и **цената на един билет**, делено
на **броя сектори**. **Парите за благотворителност** ще са равни **на една
осма** от разликата между **общата печалба** и **75%** от **прихода за един
сектор**.

### Вход

От конзолата се четат **3 реда**:

-   Първи ред - **брой сектори на стадиона** – **цяло число** в диапазона **[1…
    100 000]**

-   Втори ред - **капацитет на стадиона** – **цяло число** в диапазона **[1… 100
    000]**

-   Трети ред - **цена на един билет** – **реално число** в диапазона **[1.0…
    100 000.0]**

### Изход

Да се отпечатат на конзолата **2 реда**:

-   **"Total income - {обща печалба} BGN"**

-   **"Money for charity - {пари за благотворителност} BGN"**

**Резултатът да се форматира до втория знак след десетичната запетая.**

### Насоки

1.  **Прочетете данните от конзолата** и ги **преобразувайте в подходящия тип**

2.  **Изчислете общия приход,** като умножите капацитета на стадиона по цената
    за един билет.

3.  **Изчислете прихода за един сектор, като разделите общия приход на броя
    сектори.**

4.  **Изчислете парите за благотворителност**.

5.  **Отпечатайте желания изход на конзолата**.

### Примерен вход и изход

| **Вход**     | **Изход**                                                   | **Обяснения**                                                                                                                                  |
|--------------|-------------------------------------------------------------|------------------------------------------------------------------------------------------------------------------------------------------------|
| 4 5000 5     | Total income - 25000.00 BGN Money for charity - 2539.06 BGN | Общи приходи: 5000 \* 5 = 25000.00 Приход за един сектор: 25000 / 4 = 6250 Пари за благотворителност: (25000 - (6250 \* 0.75)) / 8 = 2539.0625 |
| 8 10000 3.25 | Total income - 32500.00 BGN Money for charity - 3681.64 BGN |                                                                                                                                                |
| 2 500 10     | Total income - 5000.00 BGN Money for charity - 390.63 BGN   |                                                                                                                                                |

Задача 2. Бира и чипс
---------------------

*Втора задача от изпит " Основи на програмирането" – 28 и 29 Юли 2018 г.
Тествайте решението си*
[тук](https://judge.softuni.bg/Contests/Compete/Index/1127#2)

По време на мач футболен фен решава да си купи бира и чипс от магазинчето в
стадиона. Вашата задача е да напишете програма, с която ще разберете дали **има
необходимите пари** и дали ще успее да си закупи съотвените неща. Цената **на
една бира е 1.20 лв**, а **цената на един пакет чипс** е равна на **45% от
общата стойност на закупените бири закръглена до по-голямо число**.

### **Вход**

От конзолата се четат 4 реда:

-   На първия ред - **името на футболният фен** – **текст**

-   На втория ред - **бюджета** – **реално число** в диапазона **[1.0… 100
    000.0]**

-   На третия ред - **брой бутилки бира** – **цяло число** в диапазона **[1… 100
    000]**

-   На четвърти ред - **брой пакети чипс** – **цяло число** в диапазона **[1…
    100 000]**

### Изход

Да се отпечата **един ред**:

-   Ако **бюджетът е достатъчен за закупуването на продуктите**:

>   "**{Име} bought a snack and has {останали пари} leva left.**"

-   Ако бюджетът **не е достатъчен**:

>   "**{Име} needs {пари} more leva!**"

>   Резултатът да се **форматира до втория знак след десетичната** запетая.

### Насоки

1.  **Прочетете данните от конзолата** и ги **преобразувайте в подходящия тип**

2.  **Изчислете по отделно общата цена на бирите и на чипсовете и ги съберете за
    да получите колко пари ще похарчи.**

3.  **Използвайте проста проверка** за да проверите **дали бюджетът е повече или
    равен на парите, които трябва да похарчи.** Принтирайте **съответния изход
    за всеки случай**.

### Примерен вход и изход

| **Вход**      | **Изход**                                      | **Обяснения**                                                                                                                                                                                                                                                                                                        |
|---------------|------------------------------------------------|----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| George 10 2 3 | George bought a snack and has 3.60 leva left.с | Общата цена на бирата: 1.20 \* 2 = **2.40** Цената на един пакет чипс: 45% от 2.40 = **1.08** Общата цена на чипса е: 1.08 \* 3 = **3.24** (закръгляме до по-голямо число) 3.24 =\> **4** Общата сума е: 2.40 + 4 = **6.4 6.4 \<= 10**, следователно George има достатъчно пари. Остават му 10 - 6.4 = **3.60 leva** |
| Valetin 5 2 4 | Valentin needs 2.40 more leva!                 |                                                                                                                                                                                                                                                                                                                      |

Задача 3. Футболни сувенири
---------------------------

*Трета задача от изпит " Основи на програмирането" – 28 и 29 Юли 2018 г.
Тествайте решението си*
[тук](https://judge.softuni.bg/Contests/Compete/Index/1127#3)

На почивката между полувремената на мача Пепи решил да си закупи сувенир за
спомен от световното. На щанд пред стадиона се предлагали различни стоки, като
цените им **зависели от отбора на дадената страна**. Напишете програма, която
**изчислява сумата за закупените сувенири**.

**Отборите и цените на стоките са както следва:**

|              | **Аржентина** | **Бразилия** | **Хърватия** | **Дания**    |
|--------------|---------------|--------------|--------------|--------------|
| **флагчета** | **3,25 лв.**  | **4,20 лв.** | **2,75 лв.** | **3,10 лв.** |
| **шапки**    | **7,20 лв.**  | **8,50 лв.** | **6,90 лв.** | **6,50 лв.** |
| **плакати**  | **5,10 лв.**  | **5,35 лв.** | **4,95 лв.** | **4,80 лв.** |
| **стикери**  | **1,25 лв.**  | **1,20 лв.** | **1,10 лв.** | **0,90 лв.** |

### Вход

От конзолата се четат **3 реда**:

-   **Първият ред – отбор** – **текст с възможности: "Argentina", "Brazil",
    "Croatia", "Denmark"**

-   **Вторият ред – вид сувенири – текст с възможности: "flags", "caps",
    "posters", "stickers"**

-   **Третият ред – брой закупени сувенири – цяло число в интервала [1…200]**

### Изход

Да се **отпечата на конзолата един ред** :

-   **Ако страната и стоката са правилно зададени:**

**''Pepi bought {брой сувенири} {вид сувенири} of {отбор} for {крайна сума}
lv.''**

-   Ако страната не е правилно зададена:

"Invalid country!"

-   **Ако стоката не е правилно зададена**:

"Invalid stock!"

**Резултатът да е форматиран до втората цифра след десетичната запетая.**

### Насоки

1.  **Прочетете данните от конзолата** и ги **преобразувайте в подходящия тип.
    Инициализирайте променлива** от тип double с име **total**, която
    **първоначално** да има стойност **0. Направете променлива от тип bool с име
    isInvalid** и й дайте начална стойност **false.**

2.  **Направете проверка дали отборът е равен на една от дадените по-горе
    държави.**

3.  **Във всяка проверка**, направете още една, която проверява дали **сувенирът
    е един от посочените**.

4.  Ако програмата **влезе в една от тези проверки, променете стойността на
    променливата total, спрямо таблицата по-горе.** Ако не влезе в **нито една
    проверка за държава или сувенир**, да се изпише съответно **"Invalid
    country!" или "Ivalid stock!" и променливата isInvalid да стане true.**

5.  След условните конструкции, проверете **дали променливата isInvalid е
    false,** и ако е – отпечатайте желания изход. В противен случай не
    принтирайте нищо.

### Примерен вход и изход

| **Вход**          | **Изход**                                     | **Обяснения**                                                                                                                                                            |                                               |
|-------------------|-----------------------------------------------|--------------------------------------------------------------------------------------------------------------------------------------------------------------------------|-----------------------------------------------|
| Brazil stickers 5 | Pepi bought 5 stickers of Brazil for 6.00 lv. | Пепи избира страна **Бразилия** и сувенир **стикери** =\> цената на един стикер на Бразилия е **1.20** =\> Общата сума, която трябва да заплати е : **5 \* 1.20 = 6.00** |                                               |
| **Вход**          | **Изход**                                     | **Вход**                                                                                                                                                                 | **Изход**                                     |
| Denmark caps 8    | Pepi bought 8 caps of Denmark for 52.00 lv.   | Croatia flags 13                                                                                                                                                         | Pepi bought 13 flags of Croatia for 35.75 lv. |
| **Вход**          | **Изход**                                     | **Вход**                                                                                                                                                                 | **Изход**                                     |
| USA caps 18       | Invalid country!                              | Argentina shirts 35                                                                                                                                                      | Invalid stock!                                |

Задача 4. Групова фаза 
-----------------------

*Четвърта задача от изпит " Основи на програмирането" – 28 и 29 Юли 2018 г.
Тествайте решението си*
[тук](https://judge.softuni.bg/Contests/Compete/Index/1127#7)

Груповата фаза на световното е на път да завърши и Пепи иска да разбере дали
любимият му отбор ще се класира. Знае се, че важат следните правила – ако
отборът е вкарал **повече голове в дадена среща**, отколкото е получил, то той
**побеждава** и **получава 3 точки**, ако **броят на вкараните и получените
голове е равен**, **получава 1 точка**, при **загуба** броят на точките **не се
променя**. Окончателно отборът **се класира**, ако **общият брой** на
**вкараните голове** от всички изиграни срещи **е по-голям или равен** на **броя
на получените**. Напишете **програма**, която изчислява **дали отборът се е
класирал.**

### Вход

От конзолата се четат **два реда**:

-   Име на отбор – **текст**;

-   Изиграни мачове – **цяло положително число в интервала [1 … 10]**;

За **всеки изигран мач** се четат **нови два реда** :

-   Вкарани голове – **цяло положително число в интервала [1 … 10000]**;

-   Получени голове – **цяло положително число в интервала [1 … 10000]**;

### Изход

На конзолата се отпечатват два реда:

-   Ако отборът **се е класирал:**

>   **"{името на отбора} has finished the group phase with {брой точки}
>   points."**

>   **"Goal difference: {голова разлика}."**

-   Ако отборът **не се е класирал:**

>   **"{името на отбора} has been eliminated from the group phase."**

>   **"Goal difference: {голова разлика}."**

### Насоки

1.  **Прочетете данните от конзолата** и ги **преобразувайте в подходящия тип**

2.  **Инициализирайте 5 променливи от тип int, всяка от които отговаря за
    съотвените данни: брояч на игрите, общ брой точки, голова разлика, получени
    голове и вкарани голове.**

3.  **Направете while цикъл, който да се изпънява докато стойността на брояча на
    игрите е различна от изиграните мачове, които е въвел потребителя.**

4.  **В цикъла всеки път четете** от конзолата **две числа – вкарани и получени
    голове**. **Добавяйте тези числа** към **съответните променливи**, които
    създадохме в началото на програмата. **Увеличавайте брояча на игрите с 1
    всеки път.**

5.  **Направете провека дали получените голове са повече, равни или по-малко от
    вкараните. За всеки един от трите случая променете променливите за голова
    разлика и за общия брой точки по подобаващ начин.**

6.  Извън тялото на цикъла проверете **дали вкараните голове са повече или равни
    на получените** и ако е така **принтирайте съответния изход. В противен
    случай, принтирайте другия изход.**

### Примерен вход и изход

| **Вход**                  | **Изход**                                                                | **Обяснения**                                                                                                                                                                                                                                                                                                                                                                                                                                                                                                                                            |
|---------------------------|--------------------------------------------------------------------------|----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| Brazil 3 4 2 0 0 1 1      | Brazil has finished the group phase with 5 points. Goal difference: 2.   | Бразилия изиграва **три** мача: **Първи**: вкарани голове - **4**, получени - **2** =\> головата разлика е **2** =\> мачът е спечелен и Бразилия получава **3** точки **Втори**: вкарани голове - **0**, получени - **0** =\> головата разлика е **0** =\> мачът е завършил с равен резултат и Бразилия получава **1** точка **Трети**: вкарани голове - **1**, получени - **1** =\> головата разлика е **0** =\> мачът е завършил с равен резултат и Бразилия получава **1** точка **Обща голова разлика: 2 + 0 + 0 = 2 Общ брой точки: 3 + 1 + 1 = 5** |
| Germany 2 0 2 1 3         | Germany has been eliminated from the group phase. Goal difference: -4.   | Германия изиграва **два** мача: **Първи**: вкарани голове - **0**, получени - **2** =\> головата разлика е **0 - 2 = -2** =\> мачът е загубен точките все още са **0 Втори**: вкарани голове - **1**, получени - **3** =\> головата разлика е **1 – 3 = -2** =\> мачът е загубен точките все още са **0 Обща голова разлика: -2 + (-2) = -4 Общ брой точки: 0 + 0 = 0**                                                                                                                                                                                  |
| Croatia 4 3 2 1 1 2 0 2 1 | Croatia has finished the group phase with 10 points. Goal difference: 4. |                                                                                                                                                                                                                                                                                                                                                                                                                                                                                                                                                          |

Задача 5. Фен магазин
---------------------

*Пета задача от изпит " Основи на програмирането" – 28 и 29 Юли 2018 г.
Тествайте решението си*
[тук](https://judge.softuni.bg/Contests/Compete/Index/1127#8)

След мача на любимият си отбор, Пепи решава да отиде до **фен магазина** и да си
купи нещо за спомен. Напишете програма, чрез която ще разберете дали
**бюджета**, с който разполага ще стигне **за закупуването на артикулите**.

Артикулите в магазина са следните :

| Артикул     | hoodie | keychain | T-shirt | flag   | sticker |
|-------------|--------|----------|---------|--------|---------|
| Цена в лева | **30** | **4**    | **20**  | **15** | **1**   |

### Вход

От конзолата се четат:

-   Бюджет – **цяло положително число в интервала [1 … 10000]**

-   **n** - Брой предмети – **цяло положително число в интервала [1 … 10000]**

На следващите **n** реда се чете :

-   Предмет – **текст**

### Изход

Да се отпечата **един ред**:

-   Ако бюджетът му е **по-голям или равен на сумата от предметите**:

**"You bought {брой предмети} items and left with {останали пари} lv."**

-   Ако бюджетът му е **по-малък от сумата на предметите**:

**"Not enough money, you need {нужни пари} more lv."**

### Насоки

1.  **Прочетете данните от конзолата** и ги **преобразувайте в подходящия тип**

2.  Инициализирайте **променлива брояч от тип double с начална стойност 0**, в
    която ще държим колко пари е похарчил Пепи.

3.  **Направете for цикъл, които да се изпълни толкова пъти, колкото е броя на
    предметите.**

4.  **При всяка итерация на цикъла четете по един предмет** и със серия от
    проверки проверете дали е **един от посочените в таблицата**. Ако е,
    **прибавете към брояча цената на предмета.**

5.  След тялото на цикъла, проверете **дали бюджетът на Пепи е повече или равен
    на парите, които иска да похарчи** (т.е на броячът, който направихме). Ако е
    така, принтирайте **колко предмети е купил** и **колко пари са му
    останали**. В противен случай, отпечатайте **колко не му достигат.**

### Примерен вход и изход

| **Вход**                   | **Изход**                              | **Обяснения**                                                                                                                          |
|----------------------------|----------------------------------------|----------------------------------------------------------------------------------------------------------------------------------------|
| 25 3 flag keychain sticker | You bought 3 items and left with 5 lv. | Пепи разполага с 25лв. и иска да си купи 3 артикула. Общата цена на предметите е : 15 + 4 + 1 = 20 лв. Останали пари : 25 - 20 = 5 лв. |
| 5 2 hoodie hoodie          | Not enough money, you need 55 more lv. |                                                                                                                                        |

Задача 6. Билетна комбинация 
-----------------------------

*Шеста задача от изпит " Основи на програмирането" – 28 и 29 Юли 2018 г.
Тествайте решението си*
[тук](https://judge.softuni.bg/Contests/Compete/Index/1127#10)

Пепи спечелил билет за мач от световното от онлайн томбола. За да получи своята
награда, той трябвало да **въведе единствено число – поредният номер на
печелившата комбинация**. При достигане на този номер се **генерира 5-символен
код**, съдържащ следната информация за мача:

>   • Символ 1: **Главна латинска буква с четен ASCII код** от "**B**" до
>   "**L**", съответстваща на името на стадиона

>   • Символ 2: **Малка латинска буква** от "**f**" до "**a**", съответстваща на
>   името на сектора

>   • Символ 3: **Главна латинска буква** от "**A**" до "**C**", съответстваща
>   на входа

>   • Символ 4: **Цяло число** от **1** до **10**, съответстващо на реда

>   • Символ 5: **Цяло число** от **10** до **1**, съответстващо на мястото

Като бонус Пепи получава и **парична награда** на стойност **сумата от ASCII
кодовете на буквите, събрана с цифрите на билетната комбинация**. Напишете
програма, която **генерира билетната комбинация** и **изчислява нейната сума**.

### Вход

От конзолата се чете **един ред**:

-   Пореден номер на комбинацията **– цяло положително число** в интервала
    **[1..10000]**

### Изход

На конзолата да се отпечатат **два реда**, съдържащи съответно **генерираната
комбинация** и **паричната награда**, **форматирани** по следния начин:

-   **"Ticket combination: {генерираната комбинация}"**

-   **"Prize: {паричната награда} lv."**

### Насоки

1.  **Прочетете данните от конзолата** и ги **преобразувайте в подходящия тип**

2.  Инициализирайте **променлива брояч от тип int с начална стойност 0**, с
    която да броим колко комбинации са минали.

3.  **С пет вложени for цикъла ще генерираме всички комбинации от посочените
    по-горе символи.**

4.  В тялото на **най-вътрешния цикъл** проверявайте всеки път **дали
    конкретната комбинация** започва с **главна латинска буква с четен ASCII
    код**. Ако е така, **увеличавайте брояча с едно**.

5.  Направете **още една отделна проверка дали брояча е равен на номера на
    комбинацията, която искаме** (числото, което сме въвели **първо в
    конзолата**). Ако е така, **отпечатайте билетната комбинация**, изчислете
    **сумата** й и **отпечатайте и нея. Излезте от всички цикли.**

### Примерен вход и изход

| **Вход** | **Изход**                                | **Обяснения**                                                                                                                                                                                                                                                                                                                                                                                                                                                                                                                                                                   |
|----------|------------------------------------------|---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| 17       | Ticket combination: BfA24 Prize: 239 lv. | **Първата** генерирана комбинация, която започва с **главна латинска буква** с **четен** ASCII код е **BfA110.** Нейната сума е **244**. **Втората** генерирана комбинация, която започва с **главна латинска буква** с **четен** ASCII код е **BfA19**. Нейната сума е **243**. … **Десетата** е BfA11. Нейната сума е 235. … **Седемнадесетата** генерирана комбинация, която започва с **главна латинска буква** с **четен** ASCII код е **BfA24.** Числото, което сме въвели е **17** =\> това е комбинацията, която търсим **Сумата** й е: **66 + 102 + 65 + 2 + 4 = 239** |
| 2568     | Ticket combination: DdB73 Prize: 244 lv. |                                                                                                                                                                                                                                                                                                                                                                                                                                                                                                                                                                                 |
| 7589     | Ticket combination: JeA92 Prize: 251 lv. |                                                                                                                                                                                                                                                                                                                                                                                                                                                                                                                                                                                 |
