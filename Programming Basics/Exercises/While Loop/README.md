Упражнение: Повторения с цикли – while-цикъл
============================================

Задачи за упражнение и домашно към курса ["Основи на програмирането" в
СофтУни](https://softuni.bg/courses/programming-basics).

Най-голям общ делител
---------------------

Напишете програма, която чете две цели положителни числа **a** и **b**, въведени
от потребителя, и изчислява и отпечатва **най-големият им общ делител (НОД)**.

### Примерен вход и изход

| **вход** | **изход** |   | **вход** | **изход** |   | **вход** | **изход** |   | **вход** | **изход** |   | **вход** | **изход** |
|----------|-----------|---|----------|-----------|---|----------|-----------|---|----------|-----------|---|----------|-----------|
| 24 16    | 8         |   | 67 18    | 1         |   | 15 9     | 3         |   | 100 88   | 4         |   | 10 10    | 10        |

**Тествайте** решението си в **judge системата**:
<https://judge.softuni.bg/Contests/Compete/Index/1163#0>

**Подсказка**: имплементирайте **алгоритъма на Евклид**:
[https://bg.wikipedia.org/wiki/алгоритъм-на-Евклид](https://bg.wikipedia.org/wiki/%D0%90%D0%BB%D0%B3%D0%BE%D1%80%D0%B8%D1%82%D1%8A%D0%BC_%D0%BD%D0%B0_%D0%95%D0%B2%D0%BA%D0%BB%D0%B8%D0%B4).

1.  Старата Библиотека

    *Тествайте решението си*
    [тук](https://judge.softuni.bg/Contests/Compete/Index/1163#1)*.*

    Ани отива до родния си град след много дълъг период на гурбет в Чужбина.
    Прибирайки се вкъщи тя вижда старата библиотека на баба си и си спомня за
    любимата си книга. Помогнете на Ани, като напишете програма в която тя
    въвежда търсената от нея **книга**(**текст**) и **капацитета на
    библиотеката**(**цяло число**). **Докато Ани не намери любимата си книга или
    не достигне капацитета на библиотеката, четете всеки път на нов ред името на
    всяка следваща книга (текст).**

-   **Ако не открие книгата да се отпечата на два реда:**

-   **"The book you search is not here!"**

-   **"You checked {брой} books.**

-   **Ако открие книгата си се отпечатва един ред:**

    -   **"You checked {брой} books and found it."**

### Примерен вход и изход

| **Вход**                                              | **Изход**                                             | **Обяснения**                                                                                                                                                                |                                    |
|-------------------------------------------------------|-------------------------------------------------------|------------------------------------------------------------------------------------------------------------------------------------------------------------------------------|------------------------------------|
| Troy 8 Stronger Life Style Troy                       | You checked 2 books and found it.                     | Книгата която Ани търси, в случая е Troy, а библиотеката съдържа 8 книги. Първата е Stronger, втората е Life Style, третата книга е търсената – Troy и програмата приключва. |                                    |
| **Вход**                                              | **Изход**                                             | **Вход**                                                                                                                                                                     | **Изход**                          |
| The Spot 4 Hunger Games Harry Potter Torronto Spotify | The book you search is not here! You checked 4 books. | Bourne 32 True Story Forever More Space The Girl Spaceship Strongest Profit Tripple Stella The Matrix Bourne                                                                 | You checked 10 books and found it. |

Подготовка за изпит
-------------------

*Тествайте решението си*
[тук](https://judge.softuni.bg/Contests/Compete/Index/1163#2)*.*

Напишете програма, в която Марин решава задачи от изпити **докато не получи**
съобщение **"Enough"** от лектора си. При всяка решена задача той получава
оценка.  
**Незадоволителна е всяка оценка, която е по-малка или равна на 4.**

### Вход

-   **На първи ред - брой незадоволителни оценки - цяло число в интервала
    [1…5]**

-   **След това многократно се четат по два реда:**

    -   **Име на задача - текст (стринг)**

-   **Оценка - цяло число в интервала [2…6]**

**Програмата трябва да приключи прочитането на данни при команда "Enough" или
ако Марин получи определеният брой незадоволителни оценки.**

Изход
=====

-   Ако Марин стигне до командата **"Enough", отпечатайте на 3 реда:**

-   **"Average score: {средна оценка}"**

-   **"Number of problems: {броя на всички задачи}"**

    -   **"Last problem: {името на последната задача}"**

-   **Ако получи определеният брой незадоволителни оценки:**

-   **"You need a break, {брой незадоволителни оценки} poor grades."**

**Средната оценка да бъде форматирана до втория знак след десетичната запетая.**

### Примерен вход и изход

| **Вход**                                     | **Изход**                                                   | **Обяснения**                                                                                                                                                                                                                                                                                                                                                                      |
|----------------------------------------------|-------------------------------------------------------------|------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| 3 Money 6 Story 4 Spring Time 5 Bus 6 Enough | Average score: 5.25 Number of problems: 4 Last problem: Bus | Броя на позволени незадоволителни оценки е 3. Първата задача се казва Money, оценката на Марин е 6. Втората задача е Story, оценката на Марин е 4. Третата задача е Spring Time, оценката на Марин е 5. Четвъртата задача е Bus, оценката на Марин е 6. Следващата команда е Enough, програмата приключва. Средна оценка: 21 / 4 = 5.25 Брой решени задачи: 4 Последна задача: Bus |
| **Вход**                                     | **Изход**                                                   | **Обяснения**                                                                                                                                                                                                                                                                                                                                                                      |
| 2 Income 3 Game Info 6 Best Player 4         | You need a break, 2 poor grades.                            | Броят незадоволителни оценки е 2. Първата задача е Income, оценката на Марин е 3. Втората задача е Game Info, оценката на Марин е 6. Третата задача е Best Player, оценката на Марин е 4. Марин достигна допустимия брой незадоволителни оценки, време е за почивка.                                                                                                               |

Почивка
-------

*Тествайте решението си*
[тук](https://judge.softuni.bg/Contests/Compete/Index/1163#3)*.*

Джеси е решила да събира пари за екскурзия и иска от вас да ѝ помогнете да
разбере **дали ще успее да събере необходимата сума**. Като всеки нормален
човек, **Джеси спестява** или **харчи част от парите** си **всеки ден**. Ако
Джеси иска да **похарчи повече от наличните си пари**, то тя ще похарчи
**всичките и ще ѝ останат 0 лева**.

### Вход

От конзолата се четат:

-   **Пари нужни за екскурзията** - **реално число в интервала [1.00..
    .25000.00]**

-   **Налични пари** - **реално число в интервала [0.00... 25000.00]**

    **След това многократно се четат по два реда:**

-   **Вид действие – текст с възможности "spend" и "save".**

    -   **Сумата, която ще спести/похарчи - реално число в интервала [0.01…
        25000.00]**

Изход
=====

Програмата трябва да приключи при следните случаи:

-   Ако **5 последователни дни** Джеси **само харчи, на конзолата да се
    изпише:**

-   **"You can't save the money."**

-   **"{Общ брой изминали дни}"**

-   **Ако Джеси събере парите за почивката** на **конзолата се изписва:**

-   **"You saved the money for {общ брой изминали дни} days."**

### Примерен вход и изход

| **Вход**                                            | **Изход**                       | **Обяснения**                                                                                                                                                                                                                                                                                                                                                         |                                 |
|-----------------------------------------------------|---------------------------------|-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|---------------------------------|
| 2000 1000 spend 1200 save 2000                      | You saved the money for 2 days. | Пари нужни за почивката: 2000 Наличните пари: 1000 spend – изваждаме от парите следващото число 1200 - ние разполагаме с 1000, но се опитваме да похарчим 1200, тъй като не разполагаме с толкова, харчим наличните си 1000 и оставаме 0 лева. save – прибавяме към парите следващото число 2000 – разполагаме с 0, добавяме 2000 и събираме парите успешно за 2 дни. |                                 |
| **Вход**                                            | **Изход**                       | **Вход**                                                                                                                                                                                                                                                                                                                                                              | **Изход**                       |
| 110 60 spend 10 spend 10 spend 10 spend 10 spend 10 | You can't save the money. 5     | 250 150 spend 50 spend 50 save 100 save 100                                                                                                                                                                                                                                                                                                                           | You saved the money for 4 days. |

Примерни изпитни задачи
=======================

Монети
------

*Тествайте решението си*
[тук](https://judge.softuni.bg/Contests/Compete/Index/1163#4)*.*

Производителите на вендинг машини искали да направят машините си да връщат
възможно **най-малко монети ресто**. Напишете програма, която приема **сума** -
**рестото**, което трябва да се върне и изчислява **с колко най-малко монети
може да стане това**.

### Примерен вход и изход

| **Вход** | **Изход** | **Обяснения**                                                                                                                                                                    |
|----------|-----------|----------------------------------------------------------------------------------------------------------------------------------------------------------------------------------|
| 1.23     | 4         | Рестото ни е 1 лев и 23 стотинки. Машината ни го връща с 4 монети: монета от 1 лев, монета от 20 стотинки, монета от 2 стотинки и монета от 1 стотинка.                          |
| 2        | 1         | Рестото ни е 2 лева. Машината ни го връща с 1 монета от 2 лева.                                                                                                                  |
| 0.56     | 3         | Рестото ни е 56 стотинки. Машината ни го връща с 3 монети: монета от 50 стотинки, монета от 5 стотинки и монета от 1 стотинка.                                                   |
| 2.73     | 5         | Рестото ни е 2 лева и 73 стотинки. Машината ни го връща с 5 монети: монета от 2 лева, монета от 50 стотинки, монета от 20 стотинки, монета от 2 стотинки и монета от 1 стотинка. |

Торта
-----

*Тествайте решението си*
[тук](https://judge.softuni.bg/Contests/Compete/Index/1163#5)*.*

Поканени сте на 30-ти рожден ден, на който рожденикът черпи с огромна торта. Той
обаче не знае **колко парчета могат да си вземат гостите от нея**. Вашата задача
е да напишете програма, която изчислява **броя на парчетата**, които гостите са
взели, преди тя да свърши. Ще получите **размерите на тортата** (широчина и
дължина – **цели числа** в интервала [1...1000]) и след това на всеки ред, до
получаване на командата "**STOP**" или **докато не свърши тортата**, броят на
парчетата, които гостите вземат от нея.

Да се **отпечата** на конзолата **един** от следните редове:

-   **"{брой парчета} pieces are left."** - ако стигнете до **STOP** и не са
    свършили парчетата торта

-   **"No more cake left! You need {брой недостигащи парчета} pieces more."**

### Примерен вход и изход

| **Вход**             | **Изход**                                  |
|----------------------|--------------------------------------------|
| 10 10 20 20 20 20 21 | No more cake left! You need 1 pieces more. |
| 10 2 2 4 6 STOP      | pieces are left.                           |
